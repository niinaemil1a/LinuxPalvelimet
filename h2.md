# Tehtävät 2

## Tiivistelmä "Command Line Basics Revisited"
- Komentorivin käyttö Linuxissa on kätevää, nopeaa ja se on kestänyt aikaa hyvin
- Komentorivin avulla liikutaan hakemistoissa, ja pwd kertoo, missä hakemistossa olet juuri nyt
- Tekstinkäsittely onnistuu helpoiten pico:n tai nano:n avulla
- SSH:n avulla voit muodostaa tietoturvallisen etäyhteyden tietokoneeseen tai palvelimeen internetin kautta.

  Oma kommentti/Kysymys/idea?

Lähde: Karvinen, Tero 2020: Command line basics revisited (https://terokarvinen.com/2020/command-line-basics-revisited/?fromSearch=command%20line%20basics%20revisited)

### Tein harjoitukset 30.8.24-31.8.24   
Koneena oli HP laptop R5  
- Windows 11 Home käyttökärjestelmä
- AMD Radeon näytönohjain
- AMD Ryzen 5 7520U prosessori, 4 ydintä
- 8GB DDR5 RAM 
- 512GB SSD josta vapaana 377GB


## a) Micro editorin asennus

Micro on terminaalipohjainen tekstieditori Linuxiin.  

30.8 klo 19.00  
Käynnistin ensin VirtualBoxin ja sieltä aiemmassa tehtävässä asentamani virtuaalikoneen jossa on debian käyttöjärjestelmä. Tässä Linux pohjaisessa käyttöjärjestelmässä komentorivi löytyy vasemmasta yläkulmasta `applications` - `terminal emulator`. Komentorivi on käyttöjärjestelmän ja tietokoneohjelmien käyttöliittymä (Jyväskylän yliopisto - Komentorivi).  

Ennenkuin aloitin Micron asennuksen, hain ja tein päivitykset: `sudo apt-get update` ja `sudo apt-get -y dist upgrade`. Päivitettävää löytyy, edellisestä päivityksestä on n. 1 viikko.
Micron asennuksen aloitin googlettamalla ohjetta. Löysin ohjeen (https://ipv6.rs/tutorial/Debian_Latest/Micro/), ja aloitin asennuksen ohjeen mukaisesti `sudo wget https://github.com/zyedidia/micro/releases/download/v2.0.10/micro-2.0.10-linux64.tar.gz`. Sain virheilmoituksen:   
![wget](https://github.com/user-attachments/assets/d1cc693c-a8d4-484f-b284-3b047609bc87)  

Googlaamalla löysin selityksiä virheilmoitukselle: Joko Wget ei ole asennettuna tai ohjelma ei pääse siihen käsiksi (https://phoenixnap.com/kb/wget-command-not-found). Wgetin avulla komentoriviltä voi ladata ohjelmia internetistä. Ohjeen mukaan kokeilin `sudo wget`, jolloin vastaukseksi tuli "command not found". Ohjeen mukaan jatkoin wgetin asennukseen: 
`sudo apt update`, `sudo apt install wget`, `sudo wget --version`, `sudo which wget`  

![wget2](https://github.com/user-attachments/assets/62ded67c-b38d-4083-9dd0-f5a1e47bb210)  
Wget:n asennustiedosto löytyy ko. hakemistosta.  

30.8 klo 20.34  
Pääsin jatkamaan Micron asennusta ja kokeilin asennuskomentoa uudestaan: `sudo wget https://github.com/zyedidia/micro/releases/download/v2.0.10/micro-2.0.10-linux64.tar.gz`. Tällä komennolla latasin Micron virallisilta nettisivuilta binääritiedoston. Seuraavaksi hain lataustiedoston sisällön: `sudo tar -xvf micro-2.0.10-linux64.tar.gz`. Lopuksi kopioin Micron  `/usr/local/bin` -hakemistoon, missä suoritettavat binääritiedostot ovat. Asennuksen onnistumisen tarkistin komennolla `micro`, jolloin Micro tekstieditori aukesi:  ![Micro](https://github.com/user-attachments/assets/cc686bcc-82d6-4771-9671-9120b15d2b8f) 
Komennolla `ctrl + q` suljen tekstieditorin.


Lähteet: 
Jyväskylän yliopisto. Komentorivi. https://tim.jyu.fi/view/kurssit/tie/ohj1/tyokalut/komentorivi#MJK8tbExHPvY


## b) Apt

30.8 22.30  
APT (Advanced Package Tool) on paketinhallintatyökalu Linuxille. Halusin asentaa koneelle samalla kertaa kolme itselleni uutta komentoriviohjelmaa. Tutkin saatavilla olevia ohjelmia googlen avulla erilaisista listauksista (mm. https://github.com/toolleeo/cli-apps?tab=readme-ov-file) ja lopuksi tarkistin että ohjelmista on saatavilla paketit (https://www.debian.org/distrib/packages). Valitsin ohjelmiksi Ranger, Trash-cli ja Ncdu ohjelmat. Latasin kaikki ohjelmat samalla kertaa käyttämällä komentoja `sudo apt-get update && sudo apt-get upgrade -y` ja `sudo apt-get install ranger trash-cli ncdu` (ohjeet: https://www.youtube.com/watch?v=RLGFiUbr6hs). Ohjelmien asennukset onnistuivat ongelmitta.  

Avasin ensin Rangerin `ranger` komennolla.  
![ranger](https://github.com/user-attachments/assets/8b5c2fde-d84f-4af1-97c6-2fcc49a02b83)  
Ranger on terminaalin tiedostonhallintatyökalu, joka visualisoi hakemiston hierarkiaa. Rangerissa voi nuolinäppäimiä käyttämällä liikkua hakemistossa, ja se sisältää normaalit tiedostonhallintatyökalut kuten create/copy/delete jne. Ranger myös tunnistaa tiedostotyypin automaattisesti ja osaa avata ne oikealla ohjelmalla. (https://github.com/ranger/ranger).

31.8 8:00  
Trash on roskakorityökalu. Sen avulla voi mm. laittaa tiedostoja roskakoriin `trash-put foo`, listata roskakorin tiedostot `trash-list`. Roskakorityökalu mahdollistaa tiedostojen siirtämisen ensin roskakoriin, joka on turvallisempaa kuin linuxin normaali `rm` komento, joka poistaa tiedosto(t) kysymättä ja lopullisesti. (https://github.com/sindresorhus/trash-cli). `trash-empty` tyhjentää roskakorin. Harjoituksessa kokeilin roskakorin toimintaa:  
![trash empty](https://github.com/user-attachments/assets/c4f12730-4e5c-4f3b-853b-792ac1494163)  


31.8 8:53
Ncdu käynnistettiin komennolla `ncdu`. Ncdu on helppokäyttöinen ja nopea käyttöliittymä, jonka avulla voidaan liikkua hakemistossa ja ohjelma näyttää kuinka paljon tiedosto käyttää levytilaa. Ohjelman tarkoituksena on löytää turhia tilansyöjiä. (https://dev.yorhel.nl/ncdu).  
![ncdu](https://github.com/user-attachments/assets/5c8d1b98-c0a3-47bb-861d-6e4e048f39e1)  
Ncdu:ssa liikuttiin nuolinäppäimillä, komennolla `i` nähdään lisätietoja ja komennolla `d` voidaan poistaa turhia tiedostoja. Help löytyy komennolla `shift + ?` (https://www.tecmint.com/ncdu-a-ncurses-based-disk-usage-analyzer-and-tracker/).  
![ncdu2](https://github.com/user-attachments/assets/8fe11ebd-9c56-4605-b9e4-5ddcb37996a1)  
Ncdusta pääsi takaisin terminaaliin painamalla muutaman kerran `q`


## c) FHS eli Filesystem Hierarchy Standard  

31.8.24 9:30 Tärkeät kansiot:  

`/` = Juurikansio, jonka alla kaikki muut tiedostot sijaitsevat.  
![juurihakemisto](https://github.com/user-attachments/assets/f60e5ee6-b494-4663-8eb7-482681c9bda0)  
Liikun hakemistossa käyttäen komentoja  
`pwd` = Näyttää sen hetkisen kansion  
`ls` = Listaa kansion sisällön  
`cd bin` = Avaa "bin" kansion  
![juuri2](https://github.com/user-attachments/assets/23257f01-e9ff-4056-9746-08aa1d61338a)  
"bin" kansio sisälsi runsaasti kansioita ja tiedostoja. Liikuin takaisinpäin hakemistossa käyttäen komentoa `cd ..`  kunnes olin takaisin `/` hakemistossa.  

`/home/` = Sisältää kaikkien käyttäjien kotihakemistot  
![home](https://github.com/user-attachments/assets/18918d20-42c4-4999-bc5b-55b67bb8e092)  
Home -hakemistossa löytyy tällä hetkellä vain oma niinam -kotihakemisto.  

`/home/niinam` = Käyttäjän "niinam" kotihakemisto.  
![home niinam](https://github.com/user-attachments/assets/e6cf51e4-dbd1-4d09-9929-36319b5e3b27)  
/home/niinam sisältää vielä tässä vaiheessa paljon tyhjiä kansiota, kun tietokone on vastikään otettu käyttöön. Tein kuitenkin kansioon "Documents" uuden kansion "Harjoitukset", kun harjoittelin Microeditorin käyttöä aiemmassa kohdassa.

`/etc/` =  Sisältää kaikki järjestelmän asetukset.    
![etc](https://github.com/user-attachments/assets/d9938bd4-f34f-4bee-8521-8d7a5259ac41)  
kansio sisältää paljon tekstitiedostoja.  
![etc2](https://github.com/user-attachments/assets/31d1663b-85bd-4fd7-bbbb-f2cf2051c9e3)
Tässä tarkistin asetuksista aikavyöhykkeen.   

`/media/` = Sisältää ulkoiset laitteet esim. usb-tikut.  
![media](https://github.com/user-attachments/assets/9367b4be-2b62-40ea-bedc-18a2feb2bf50)  
Media sisälsi oman kansion käyttäjälle, joita oli vain yksi (minä). Ulkoisia laitteita ei havaittu.  

`/var/log/` = Sisältää järjestelmän lokitiedostot  
![log](https://github.com/user-attachments/assets/c02e8e38-7a1c-4bb6-8afa-46daab2f1ca5)  
Avasin tiedoston "lastlog" mutta sieltä kävi ilmi että lokitiedot olivat tyhjät.  

## d) The friendly M  

2-3 esimerkkiä Grep-komennosta  
Grep on hakutoiminto, jonka avulla voi hakea tiettyjä sanoja/kaavoja (pattern) tiedostoista (https://www.gnu.org/software/grep/manual/grep.html).  
`grep -r "stringName" *` = Etsi sanaa nykyisestä hakemistosta ja sen kaikista alahakemistoista.  
![grep1](https://github.com/user-attachments/assets/f1fefc5b-5f26-4998-9396-7d68459001bf)  
`grep -r -v "StringName" ` = Käänteinen haku etsii tiedostoja, joissa ei ole mainittu haettua sanaa.
![image](https://github.com/user-attachments/assets/db217f81-f937-4c94-bfde-4ed4bdcee36e)  




## e) Pipe

## f) Rauta



 
### Lähteet: 
Karvinen, Tero 2006. Raportin kirjoittaminen. https://terokarvinen.com/2006/raportin-kirjoittaminen-4/  
Karvinen, Tero 2024. Linuxin palvelimet kurssi. https://terokarvinen.com/linux-palvelimet/  

### Niina Matela 

### Tätä dokumenttia saa kopioida ja muokata GNU General Public License (versio 2 tai uudempi) mukaisesti. http://www.gnu.org/licenses/gpl.html


